# -*- mode: mandoku-view; -*-
#+TITLE: 唐皇甫冉詩集
#+DATE: 2015-09-12 01:20:34.089625
#+PROPERTY: ID KR4c0016
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB12n0741-007唐皇甫冉詩集-卷之七.
<pb:KR4c0016_SBCK_007-1a>¶
唐皇甫冉詩集卷之七¶
　　　　　唐𥙷闕潤州皇甫冉茂政著¶
　七言絶句¶
　　臨平道中贈同舟人¶
遠山誰辯江南北長路空随樹淺深流蕩¶
飄颻此何極唯因行客共知心¶
　　舟中送李八得廻字¶
詞客金門未有媒逰呉適越任舟迴逺水¶
迢迢分首去天邊山色待人来¶
　　少室韋鍊師昇仙歌¶
<pb:KR4c0016_SBCK_007-1b>¶
紅霞紫氣晝氲氲絳節青幢迎少君忽從¶
林下昇天去空使時人禮白雲¶
　　送裴闡得歸字¶
道向毗陵豈是歸客中誰與換春衣今夜¶
孤舟行近遠子荆零雨正霖霏¶
　　秋夜戯題劉方平壁¶
鴻悲月白時將謝正可招尋惜遥夜翠帳¶
蘭房曲且深寕知户外清霜下¶
　　重陽日酧李觀¶
不見白衣来送酒但令黄菊自開花愁看¶
<pb:KR4c0016_SBCK_007-2a>¶
日晚良辰過歩歩行尋陶令家¶
　　寄權器¶
露濕青蕪時欲晚水流黄葉意無窮節近¶
重陽念歸否眼前籬菊帶秋風¶
　　送陸澧郭鄖¶
纔見呉洲百草春已聞燕鴈一聲新秋風¶
何䖏催年急偏逐山行水宿人¶
　　寄振上人無碍寺所居¶
恋親時見在人群多在東南就白雲獨坐¶
焚香誦經䖏深山古寺雪紛紛¶
<pb:KR4c0016_SBCK_007-2b>¶
　　酧張継并序¶
　　　懿孫余之舊好祗役武昌六言詩¶
　　　見懐今以七言裁荅盖拙扵事者¶
　　　繁而費也¶
悵望南徐登北固迢遥西塞限東関落日¶
臨川問音信寒潮惟帶夕陽還¶
　　又得雲字¶
何事千年遇聖君坐令雙鬂老如雲南行¶
更入深山淺岐路悠悠水自分¶
　　題蔣道士房¶
<pb:KR4c0016_SBCK_007-3a>¶
軒窓縹緲起煙霞誦訣存思白日斜聞道¶
崑崙有仙籍何時青鳥送丹砂¶
　　送雲陽少府得歸字¶
渭田春光無逺近池陽谷口倍芳菲官舍¶
村橋来㡬日殘花寥落待君歸¶
　　曽山送別¶
凄凄逰子若飄蓬明月清罇秪暫同南望¶
千山如黛色愁君客路在其中¶
　　赴李少府莊失路¶
君家南郭白雲連正待情人弄石泉月照¶
<pb:KR4c0016_SBCK_007-3b>¶
煙花迷客路蒼蒼何䖏是伊川¶
　　送謝十二判官¶
四牡驅馳千里餘越山稠疊海林踈不辭¶
終日離家逺應爲劉公一𥿄書¶
　　同李萬晚望南岳寺懐普門上人¶
釋子身心無垢紛獨將衣鉢去人群相思¶
晚望松林寺唯有鐘聲出白雲¶
　　送魏十六還蘇州¶
秋夜沉沉北(一作/此)送君隂蟲切切不堪聞¶
歸(一作/孤)舟明月(一作/日)毗陵道迴首姑蘇是¶
<pb:KR4c0016_SBCK_007-4a>¶
白雲¶
　　浪淘沙二首¶
蠻歌荳&KR1740;北人愁松雨蒲風野艇秋浪起¶
鵁鶄眠不得寒沙細細入江流¶
灘頭細草接踈林惡浪䆵船半欲沉宿鷺¶
眠洲非舊浦去年沙觜是江心¶
　　夜發沅江寄李潁州劉侍郎時二公¶
　　貶扵此¶
半夜回舟入楚郷月明山水共蒼蒼孤猿¶
更發秋風裏不是愁人亦㫁腸¶
<pb:KR4c0016_SBCK_007-4b>¶
